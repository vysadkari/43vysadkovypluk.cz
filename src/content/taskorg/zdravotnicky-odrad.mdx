---
title: Zdravotnický odřad
slug: zdravotnicky-odrad
symbol: ./images/symbols/zdravotnicky-odrad.svg
image: ./images/photos/zdravotnicky-odrad.jpg
---

Odřad plní úkoly zdravotnického zabezpečení v oblasti přednemocniční péče, v rozsahu poskytování primární péče a neodkladné resuscitativní péče v léčebně odsunovém řetězci raněných a nemocných, se schopností Role 1, avšak s předsunutým chirurgickým týmem jakožto svou organickou součástí.

Podílí se na zdravotnickém zabezpečení výcviku výsadkového pluku. K zabezpečení úkolů disponuje odřad lékařským a nelékařským zdravotnickým personálem k zabezpečení až pěti výsadkových úkolových uskupení v operačním nasazení.

Zdravotnický odřad je doplňována zejména přímým náborem z civilu, avšak po splnění odborných kvalifikačních požadavků na střední zdravotnický či přímo lékařský zdravotnický personál. Odborné požadavky je možné si doplnit až po nástupu u nezdravotnického personálu odřadu. Místa určená pro rekrutaci tak tvoří široký vějíř od chirurga-výsadkáře a mladšího/staršího lékaře-výsadkáře v hodnostech vyšších i nižších důstojníků, přes záchranáře-výsadkáře v praporčických hodnostech, až po sběrače raněných v poddůstojnických hodnostech. Pro službu na odřadu je vyžadované splnění podmínek výběrového řízení v kategorii B.
