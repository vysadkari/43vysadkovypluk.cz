---
title: Středisko zabezpečení velení
slug: stredisko-zabezpeceni-veleni
symbol: ./images/symbols/stredisko-zabezpeceni-veleni.svg
image: ./images/photos/stredisko-zabezpeceni-veleni.jpg
---

Hlavním úkolem střediska je zabezpečovat všestranný systém velení a řízení pluku, a to zejména na zřizovaných místech velení, čemuž je plně podřízena jeho organizační struktura. Dalším úkolem střediska je poskytovat pluku ženijní podporu ve formě základních stavebních a trhacích prací, které přesahují možnosti jednotlivých komand a zajišťovat radiační a chemický průzkum.

- Spojovací tým je základním kamenem střediska. Ten zabezpečuje nasazení komunikačních a informačních prostředků i technologií spojení na hlavním místě velení, s důrazem na rozvinutí datových a rádiových komunikací. Po jejich rozvinutí je zodpovědný za jejich provoz v nepřetržitém směnném provozu. Dalším úkolem je všestranné zabezpečení výsadkových míst velení, a to i v týlu nepřítele.
- Další části střediska slouží především k všestranné podpoře nejdůležitějších úkolů spojovacího týmu, a to zejména zabezpečením přepravy osob a materiálu, včetně kontejnerů. Dále pak výrobou a rozvodem elektrické energie, k čemuž slouží mobilní elektrocentrály. V neposlední řadě zřizováním základních staveb zejména ve prospěch hlavního místa velení i jeho ochranou před účinky zbraní hromadného ničení jejich včasnou detekcí.

Středisko zabezpečení je doplňováno především z přímého náboru z civilu, ale i z ostatních součástí AČR. K náboru jsou uvolňována zejména služební místa svobodníků a desátníků, výjimečně i vyšší. Mezi tato místa patří například rádiový operátor-výsadkář nebo řidič-výsadkář. Pro službu na středisku je vyžadované splnění podmínek výběrového řízení v kategorii B.
