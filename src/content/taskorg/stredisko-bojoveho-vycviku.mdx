---
title: Středisko bojového výcviku
slug: stredisko-bojoveho-vycviku
symbol: ./images/symbols/stredisko-bojoveho-vycviku.svg
image: ./images/photos/stredisko-bojoveho-vycviku.jpg
---

Je jedním ze dvou výcvikových středisek pluku. Zajišťuje bojovou připravenost útvaru v základních druzích příprav, a to zejména:

- Zabezpečením periodicky se opakujících výcvikových úkolů jako jsou výběrová řízení, doplňující intenzivní výcvik, kurz útočného boje ad.
- Organizací odborných kurzů jako jsou kurzy boje z blízka, vojenského lezení, vojenského plavání, manipulace s trhavinami atp.

V případě nasazení pluku na plnění úkolů vojenské asistence vyčleňuje středisko značnou část instruktorů nasazované jednotky. Dále pak působí jako odborná výpomoc jednotkám ve specifických oblastech výcviku jako jsou pokročilé střelecké dovednosti, boj v zastavěné oblasti atp. K tomu disponuje instruktory zejména v oblasti taktické, střelecké, tělesné a ženijní přípravy, i instruktory pro přípravu jednotky Aktivní zálohy.

Přímý nábor do střediska se neprovádí. Personálně je doplňován především z ostatních částí útvaru a dále jiných součástí AČR.
