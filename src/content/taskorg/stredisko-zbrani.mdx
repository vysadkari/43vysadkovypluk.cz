---
title: Středisko zbraní
slug: stredisko-zbrani
symbol: ./images/symbols/stredisko-zbrani.svg
image: ./images/photos/stredisko-zbrani.jpg
---

Většina těžkých palebných prostředků výsadkového pluku je soustředěna ve středisku zbraní. Zahrnuje palebné prostředky, které by byly při plnění úkolů příliš omezující pro mobilitu komand. Dále zahrnuje specialisty palebné podpory, jejichž soustavný výcvik v sestavě komand by nebyl dostatečně efektivní. Středisko má schopnost provádět podporu operace distribuovaně, jako součást úkolových uskupení jednotlivých komand, anebo soustředěně ve prospěch hlavního úsilí pluku. Výjimečně může být zasazeno zcela samostatně. Hlavní bojové elementy střediska zbraní jsou minometné a protitankové čety:

- Minometné čety jsou vyzbrojené minomety střední ráže, které jsou schopné vysoce účinného působení na jednotky protivníka na krátké, střední a dlouhé vzdálenosti. Perspektivní zavedení přesně naváděné munice zvýší schopnost palebného ničení v situacích, kdy je nezbytné okamžité vyřazení cíle, nebo v případě, kdy se cíl nachází v prostoru, kde hrozí riziko vedlejších škod.
- Protitankové čety jsou hlavním prostředkem pluku pro ničení obrněných cílů. Hlavní výzbroj tvoří protitankové řízené střely se schopností ničit pohybující se tanky na střední i dlouhé vzdálenosti, a tarasnice schopné ničit obrněné cíle na kratší vzdálenosti,

Středisko zbraní je doplňováno především z přímého náboru z civilu, ale i z ostatních součástí AČR. K náboru jsou uvolňována zejména služební místa svobodníků a desátníků, výjimečně i vyšší. Mezi tato místa patří například řidič-výsadkář, operátor minometu-výsadkář, nebo operátor protitankového raketového kompletu-výsadkář.
