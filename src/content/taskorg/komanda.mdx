---
title: 1. - 4. komando
slug: komanda
symbol: ./images/symbols/komanda.svg
image: ./images/photos/komanda.jpg
---

Výsadkový pluk disponuje čtyřmi identickými komandy. Každé z komand je schopné samostatného nasazení mimo sestavu pluku, a to i bez posilových prostředků útvaru. Pro zvýšení taktické mobility mohou použít svá organická lehká útočná vozidla nebo lehká výsadková vozidla, a to buď samostatně, případně jako součást vzdušně-výsadkové operace. Posilové prostředky pluku jsou dimenzované na současné bojové nasazení všech čtyř komand do různých prostorů, tedy bez možnosti vzájemné palebné podpory. Hlavní bojové elementy komand jsou výsadkové čety a čety zbraní:

- Výsadkové čety jsou nejmenší výsadková úkolová uskupení schopná samostatného bojového nasazení. Díky své organizaci disponují taktickou mobilitou, ale i dostatečnou palebnou podporou k plnění většiny doktrinálních úkolů. V případě potřeby mohou být pro zvýšení palebné síly a schopnosti přežití na bojišti doplněny o prvky palebné podpory z čet zbraní jednotlivých komand, nebo výjimečně přímo ze střediska zbraní.
- Čety zbraní jsou flexibilním organickým prvkem palebné podpory každého komanda. Jsou určeny na přímou i nepřímou palebnou podporu výsadkových čet, přičemž disponují protitankovými prostředky s vyšší letalitou než podporované čety. Toto flexibilní uspořádání umožnuje palebné ničení protivníka s účinností a na vzdálenosti přesahující možnosti výsadkových čet.

Komanda jsou doplňována především z přímého náboru z civilu, ale i z ostatních součástí AČR. K náboru jsou uvolňována zejména služební místa svobodníků a desátníků, výjimečně i vyšší. Mezi tato místa patří například střelec-výsadkář, kulometník-výsadkář, ostrostřelec-výsadkář, operátor minometu-výsadkář, nebo operátor granátometu-výsadkář. Pro více informací o těchto pozicích si prohlédni.
