---
title: 5. komando (AZ)
slug: komando-az
symbol: ./images/symbols/komando-az.svg
image: ./images/photos/komando-az.jpg
---

Záložní jednotka výsadkového pluku je předurčena k posílení sestavy pluku při maximální ambici nasazení útvaru a k doplnění neobsazených míst v organizační struktuře komand či střediska zbraní, která může být způsobená mírovou nedoplněností nebo bojovými ztrátami. K plnění těchto úkolů je uzpůsobena organizační struktura 5. komanda (AZ), která vychází ze struktury ostatních komand. Jednotka je schopna zasazení padákovým výsadkem.

Z deseti hlavních úkolů pluku jich dokáže pět plnit samostatně, zpravidla jako výsadkové úkolové uskupení, a to:

- Boj na zdrženou
- Operace vyhledej a znič
- Přepadové operace
- Operace s využitím léček
- Operace na ovládnutí

Zbylé úkoly plní zpravidla v úzké součinnosti s jiným uskupením nebo zabezpečuje jeho doplnění.

5. komando (AZ) je doplňováno především uchazeči z civilu bez předchozí vojenské zkušenosti, doplňkově z ostatních jednotek Aktivní zálohy AČR - pro obě skupiny uchazečů je prvním krokem vykonání výběrového řízení. K náboru jsou uvolňována zejména služební místa svobodníků a desátníků, výjimečně i vyšší. Mezi tato místa patří například střelec-výsadkář, kulometník-výsadkář, ostrostřelec-výsadkář, operátor minometu-výsadkář, nebo operátor granátometu-výsadkář.
