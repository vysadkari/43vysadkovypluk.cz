---
title: Přepadové operace
slug: prepadove-operace
image: "./images/prepadove-operace.jpg"
description: Útok ze zálohy na statický cíl nepřítele s následným stažením do vlastní sestavy.
order: 5
---

Přepadové operace jsou klasickým zástupcem rodiny úderných operací, jejichž cílem není pouze fyzické ničení infrastruktury nebo sil a prostředků nepřítele, ale obvykle na ně bývá navázán i další záměr nadřízeného stupně pro provedení rozhodující operace.

Přepadové operace se na rozdíl od operací s využitím léček zaměřují na stacionární cíle, konkrétní podoba úkolu tak může být například zničení nepřátelského místa velení, zničení skladu pohonných hmot, získání důležité nepřátelské výzbroje nebo vzetí zajatce. Pokud není stanoveno jinak, jednotky se po splnění úkolu z objektu stahují. Proto není nezbytně nutné dbát na to, aby funkčnost objektu přepadu zůstala zachována.
