---
title: Operace v týlu nepřítele
slug: operace-v-tylu-nepritele
image: "./images/operace-v-tylu-nepritele.jpg"
description: Dlouhodobé operace prováděné výsadkáři v hloubce nepřátelské sestavy proti citlivým cílům.
order: 2
---

Výsadkáři byli vždy předurčeni k provádění činnosti „za horizontem“, za nepřátelskou obrannou linií, v týlu nepřítele. Jak jinak se nepříteli dostat do týlu než pomocí padákového seskoku nebo rychlého přistání vrtulníků, případně s využitím lehkých bojových vozidel, které ve vhodném čase a místě rychle a nepozorovaně proniknou mezerami v nepřátelské sestavě? A kdo jiný by tento typ úkolů měl plnit, když ne výsadkáři?

Výsadkáře v týlu nepřítele čeká dlouhodobé plnění úkolů, při kterém budou odkázáni jen sami na sebe. Američtí a britští výsadkáři v Normandii působili za německou linií několik dní, klidně i v malých skupinách, kdy drželi mosty a křižovatky, palbou narušovali pohyb nepřátelské techniky a s využitím léček likvidovali vojáky nacistického Německa. To vše až do té doby, než se spojili se spojeneckými jednotkami postupujícími z vyloďovacích pláží a směřujících do vnitrozemí.
