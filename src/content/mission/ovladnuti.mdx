---
title: Ovládnutí
slug: ovladnuti
image: "./images/ovladnuti.jpg"
description: Překvapivý útok na nepřátelský objekt bez následného stažení s cílem jeho dalšího využití vlastními silami.
order: 7
---

Operace na ovládnutí mohou na první pohled částečně splývat s přepadovými operacemi, je však mezi nimi hned několik zásadních rozdílů. Hlavním úkolem je získání kontroly nad klíčovým objektem, u něhož se předpokládá jeho další využití vlastními silami. Z tohoto důvodu je nezbytné, aby objekt zůstal nepoškozen, což se u přepadových operací nevyžaduje. Hlavním rozdílem však je, že po obsazení objektu nedochází ke stažení jednotek, ale ty drží objekt až do vystřídání a předání jiné, mnohdy specializované, jednotce nebo skupině. A o jaké objekty se může jednat? Například letiště, přístavy, elektrárny, vysílače.

Z povahy zájmových objektů je patrné, že pro tento typ operací je nezbytné využití specialistů, mnohdy i z civilního sektoru. Sice s tímto specialistou asi nebudeme skákat do Indického oceánu jako SEAL Team Six při záchraně kapitána Phillipse, ale někde „na chvostu“ asi bude. Velitelé našich komand jsou sice hlavy otevřené, ale zahrávat si s červeným čudlíkem v jaderné elektrárně, která byla po nějakou dobu v rukou nepřítele - to je i na ně moc.
