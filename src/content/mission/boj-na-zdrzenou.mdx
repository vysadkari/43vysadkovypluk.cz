---
title: Boj na zdrženou
slug: boj-na-zdrzenou
image: "./images/boj-na-zdrzenou.jpg"
description: Defenzivní činnost, při které výsadkáři prováděním léček a přepadů získávají čas pro hlavní obranné síly.
order: 4
---

Boj na zdrženou je jedním z druhů obranných činnosti, které výsadkový pluk provádí. Skládá se většinou ze vzájemně se doplňujících taktických úkolů, kterými jsou zejména zřizování blokovacích postavení, provádění léček a palebných přepadů s cílem narušení tempa a charakteru činnosti nepřítele.

Dnešní podoba válčiště je samozřejmě diametrálně odlišná od těch, které známe z obou světových válek či z pozdějších konfliktů. Soudobé bojové operace již neprobíhají ve spleti zákopů a bunkrů, ani na otevřených polích ruské tajgy, ale v drtivé většině v urbanizovaném prostředí, městské zástavbě či jejím okolí. Právě toto prostředí je ideální pro vedení boje na zdrženou, kdy se jednotky pluku díky svému specifickému výcviku dokáží bránit i silnějšímu nepříteli v řádech dnů a týdnů.

Menší palebná síla lehce vyzbrojených jednotek pluku je při tomto typu operací nahrazena vysokou mobilitou a flexibilitou nasazení. Je to stejně jako s „přísavnou bombou z příručky“ kapitána Millera v Zachraňte vojína Ryana - vynalézavost a improvizace chrudimských výsadkářů je nezměrná.
