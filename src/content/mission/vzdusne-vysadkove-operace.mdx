---
title: Vzdušně-výsadkové operace
slug: vzdusne-vysadkove-operace
image: "./images/vzdusne-vysadkove-operace.jpg"
description: Operace využívající mobility a momentu překvapení zasazení vzduchem.
order: 1
---

Vzdušně-výsadkové operace patří mezi ty nejkomplexnější úkoly nově budovaného výsadkového pluku. Proto je nemůže s nadějí na úspěch provádět nikdo jiný než výsadkáři, kteří jsou pro ně předurčeni - svým specifickým výběrem, organizační strukturou, výzbrojí i výcvikem.

Tento typ operací předpokládá zasazení jednotek na padácích nebo pomocí přistávacího výsadku s využitím vrtulníků. Pro názorné příklady nemusíme pátrat příliš daleko v historii. Každý zná padákové a kluzákové výsadky během operace Overlord nebo Market Garden v období 2. světové války nebo zasazení amerických vojáků vrtulníky do neprostupné džungle jižního Vietnamu. Věděli jste ale, jak významnou úlohu hráli před několika lety francouzští výsadkáři v operaci Serval při ovládnutí letiště Timbuktou padákovým výsadkem v africkém Mali?

Taktické úkoly výsadkářů po seskoku, resp. přistání, mohou být různé. Provádění léček a přepadů, manévrový boj, demonstrace síly nebo ovládnutí důležitého objektu. Zpravidla se však jedná o úkoly v týlu nepřítele, jejichž splnění má zásadní vliv na další průběh operací a činností prováděných hlavními silami nadřízeného stupně.
