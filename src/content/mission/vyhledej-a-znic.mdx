---
title: Vyhledej a znič
slug: vyhledej-a-znic
image: "./images/vyhledej-a-znic.jpg"
description: Operace malých výsadkových jednotek s cílem navázání kontaktu se silami nepřítele s jejich následným zničením.
order: 3
---

Operace vyhledej a znič patří mezi tradiční doktrinální úkoly výsadkových jednotek. Jejím cílem je navázat a udržet kontakt s nepřátelskými skupinami, pokud je to nutné je pronásledovat a následně provést jejich likvidaci nebo zajetí. Aby byly jednotky co nejvíce mobilní a schopné efektivně vyhledávat a pronásledovat nepřítele, pohybují se s minimální výstrojí a výzbrojí. Z dlouhodobějšího hlediska je tedy nutné předpokládat nutnost častého dozásobení.

V případě konfliktu a pohybu nepřátelských jednotek na území České republiky je nezbytná součinnost s Policií České republiky, stejně tak využití specializovaných prostředků a odborníků, jako jsou psovodi, bezpilotní průzkum či vrtulníkové letectvo. A rozhodně u pilotů neplatí to samé jako ve filmu Copak je to za vojáka - „ten je slušnej, toho hlásit nebudeme“.
